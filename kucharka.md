# Obsah

 * Polévky
	* [Špenátový krém s noky](#špenátový-krém-s-noky)
 * Saláty
	* [Těstovinový salát](#těstovinový-salát)
 * Hlavní jídla
	* [Buřtguláš](#buřtguláš)
	* [Filé po italsku](#filé-po-italsku)
	* [Hermelínový šáteček](#hermelínový-šáteček)
	* [Cheeseburger](#cheeseburger)
	* [Kuře v česnekové omáčce](#kuře-v-česnekové-omáčce)
	* [Kuře na paprice](#kuře-na-paprice)
	* [Kuskus s kuřecími nugetky](#kuskus-s-kuřecími-nugetky)
	* [Sekaná s olivami](#sekaná-s-olivami)
	* [Slaný závin](#slaný-závin)
	* [Špagety Carbonara](#špagety-carbonara)
	* [Utopenci](#utopenci)
 * Dezerty
	* [Belgické vafle](#belgické-vafle)
	* [Brownies](#brownies)
	* [Krtkův dort](#krtkův-dort)
	* [Medovník](#medovník)
	* [Mramorové řezy](#mramorové-řezy)

# Polévky

## Špenátový krém s noky

Polévka

* 1 balíček špenátového protlaku (neochuceného)
* 300 ml smetany
* 150 ml vody
* 1 malá cibule
* 1 stroužek česneku
* sůl, pepř, muškátový ořech

Noky

* 2 vejce
* 4 lžíce mléka
* 4 lžíce polohrubé mouky
* 6 lžic hrubé mouky
* sůl

Vypracovat těsto na noky a nechat odležet. Cibuli a česnek nakrájet na kostičky. Špenátový protlak nalít do hrnce, přilít vodu a dát vařit. Osmahnout cibulku do zlatova a poté k ní dát na chvilku osmahnout česnek.

Česnek s cibulkou přidat k vařícímu se protlaku. Osolit, opepřit. Stáhnout plamen a přilít smetanu, nechat probublávat na slabém plameni. Přistrouhat špetku muškátového ořechu.

Noky vykrajované čajovou lžičkou dát do polévky a nechat vše vařit na slabém plameni cca 20 minut.

> TIP: Dá se ozdobit parmazánem.

![Špenátový krém s noky](images/spenatovy_krem.jpeg)

# Saláty

## Těstovinový salát

* 300g penne těstovin
* 2 rajčata
* 1/4 červené papriky
* 4 ks zavařené papriky
* 10 dkg šunky
* 10 dkg nastrouhaného eidamu
* pár listů salátu
* bílý jogurt
* sůl, pepř, oregano, sezamová semínka, lněná semínka, bazalka
* olivový olej na pokapání

![Těstovinový salát](images/testovinovy_salat.jpeg)

# Hlavní jídla

## Buřtguláš

* cca 1-2 litry vody (přidat/vyvařit dle potřeby)
* 5 větších brambor, 2 malé
* 6-8 špekáčků
* 1 cibule
* 30g sušené papriky (1 sáček)
* 2 stroužky česneku
* sůl, pepř, 4 kuličky nového koření, 4 bobkové listy, kmín, majoránka

Cibuli, špekáčky a větší brambory nakrájet na kostky (cibuli na malé kostičky). Špekáčky dát osmahnout na pánvičku. Do hrnce dát rozpálit tuk (olej, ale ještě lépe sádlo). Cibulku dát osmahnout dozlatova, jakmile začne zlatovatět, tak zasypat půlkou papriky. Promíchat a počkat až to trochu zpění. Pak zalít vodou a přidat brambory a veškeré koření. Stroužky česneku a dvě menší brambory nastrouhat najemno do vody. Jakmile se voda uvede k varu, přidat špekáčky a nechat alespoň hodinu vařit (průběžně míchat).

> TIP: Nejlépe guláš chutná poté, co se nechá přes noc odležet v chladu.

## Filé po italsku

* filé z bílého rybího masa (například okoun)
* 10 cherry rajčat
* balení černých oliv
* čerstvá bazalka
* sůl, pepř
* olivový olej

Maso z jedné strany osolit a opepřit a druhou stranou (tou s kůží) dát na 2-3 minuty osmažit na pánev. Nakrájet rajčata na čtvrtiny a olivy na poloviny. Maso přendat do pekáčku, přisypat olivy, rajčata, bazalkové listy a přelít olivovým olejem. Dát péct do trouby na 15 minut na 200°C.

> TIP: Jako příloha se hodí kuskus

![Filé po italsku s kuskusem](images/file_po_italsku.jpeg)

## Hermelínový šáteček

* Listové těsto (125g na porci)
* Hermelín (per porce)
* Grilovací koření
* Granátové jablko
* Mix listových salátů
* Zálivka (olivový olej, acetato balsamiko, citronová šťáva, cukr, sůl)
* Sezamová semínka
* 1 vejce

Hermelín naložit v grilovacím koření. Rozválet těsto, vložit hermelín doprostřed a zavázat těsto do podoby šátečku. Potřít šáteček rozmíchaným vejcem a posypat sezamem. Dát péct na 220°C na půl hodiny. Na talíři udělat kruh ze salátů se zálivkou a posypat semeny z granátového jablka a sezamem. Šáteček umístit do středu.

![Hermelínový šáteček](images/hermelin_satek.jpeg)

## Cheeseburger

* 125-200 g hovězího masa (per porce), cca 20 % tuku
* Plátky cheddaru
* Masité rajče
* Kyselé okurky
* Ledový salát
* Kečup, majonéza, oregano, bazalka (na dip)
* Tymián, sůl, pepř (koření do masa)

Pořádně promísit maso s kořením a vypracovat placičky. Nechat odležet v lednici. Poté maso ugrilovat/usmažit, dokud není na dotek tuhé. Housky rozkrojit a vnitřkem položit na rozpálenou pánev.

Burger adjustovat v pořadí - houska, dip, salát, maso, cheddar, okurky, rajče, dip, house.

> TIP: Pokud se maso smaží, je dobré vytvarovat placičky do tvaru sopky (vysoké okraje, nízký prostředek). Maso se pak nezdeformuje.

![Cheeseburger](images/cheeseburger.jpeg)

## Kuře v česnekové omáčce

* 300 g kuřecích prsou/stehno
* cibule
* 8 stroužků česneku
* sůl, pepř, kmín, podravka
* rýže jako příloha

Na pánvi dát osmahnout osolené a opepřené kuřecí kousky. Cibuli nakrájet na kostičky a dát smažit na olej do hrnce, dokud nezesklovatí. Poté přidat do hrnce kuřecí kousky a zalít 200 ml vody. Přidat kmín (nešetřit) a podravku dle chuti (pokud není, tak jde použít troška bujónu). Nechat dusit. Během dušení uvařit rýži. 5 minut před servírováním nastrouhat česnekové stroužky do omáčky a promíchat.

![Kuře v česnekové omáčce](images/kure_cesnet.jpeg)

## Kuře na paprice

* 300 g kuřecích kousků
* půlka cibule
* sušená paprika v prášku
* 300 ml smetany
* nové koření, sůl, pepř

Kuřecí kousky opepřit, osolit a velice rychle osmahnout na oleji. Poté i s olejem nechat odležet. Na oleji v hrnci osmahnout cibuli, poté zasypat větším množstvím papriky a nechat zpěnit. Poté přisypat maso a pořádně promíchat, aby se suroviny o sebe pořádně otřely. Zalít vodou a nechat vařit. Přidat nové koření. Po patnácti minutách vaření sundat z plamene a přilít smetanu. Opět trochu povařit. Je možné zahustit jíškou. Podávat ideálně s rýží.

## Kuskus s kuřecími nugetky

* 500g kuřecích prs
* Půlka červené papriky
* Půlka červené cibule
* 8-10 cherry rajčat
* čerstvá petržel, oregáno, bazalka, pepř, sůl

Maso nakrájet na malé nugetky, okořenit oreganem, bazalkou, solí a pepřem a dát osmažit na pánev. Po dosmažení odložit bokem, olej nechat na pánvi. Papriku i cibuli nakrájet na malé kostičky. Papriku nasypat na pánev k oleji z masa a přidat 100ml vody. Dát vařit. Nakrájet rajčata na osminy a udělat kuskus. Až bude paprika měkká, přidat na minutu cibuli, pak rajčata a po další minutě odstavit z plamene. Přidat kuskus, maso a petržel a promíchat.

## Sekaná s olivami

* 500g mleté maso mix
* 1 balení oliv
* 1 červená paprika
* 1 vejce
* půlka cibule
* stroužek česneku
* čerstvá petržel, rozmarýn, tymián, pepř, sůl
* 2-3 lžíce strouhanky

Cibuli, česnek a petržel nakrájet na co nejmenší částice a spolu s ostatním kořením, vejcem a strouhankou pořádně propojit s mletým masem. Vyplatí se maso pasírovat mezi prsty, aby z něj byla pokud možno pasta, bude to celé lépe držet pohromadě. Papriku upéct (5-15 minut na 220°C), oloupat a nakrájet ji na krátké nudličky. Olivy nakrájet na půlky. Přidat cibuli a papriku k masu, pořádně promísit a vypracovat šišku. Dát na pekáč do trouby, lehce podlít vodou a péct hodinu na 200°C.

> TIP: Pro pečení v halogence se osvědčilo šišku zabalit do alobalu a v 15 minutových intervalech otáčet.

![Sekaná s olivami](images/sekana.jpeg)

## Slaný závin

Těsto

* 250 g hladké mouky
* 50 g másla
* 2 vejce
* 3 lžíce (cca 50 ml) vody
* 2 lžíce octa
* špetka soli

Náplň

* 20 dkg sýra
* 10 dkg slaniny
* stroužek česneku
* půlka cibule
* 3 rajčata
* bazalka, oregano, sůl, pepř

Česnek a rajčata nakrájet na kostičky, slaninu a cibuli na nudličky. Na oleji nejprve osmahnout česnek se slaninou, po chvíli přidat cibuli. Až změkne, přisypat rajčata a koření a nechat chvilku povařit. Na konci začít přidávat sýr a postupně ho ve směsi opatrně rozmíchat.

Vypracovat ze surovin těsto, rozdělit na dvě půlky a z každé vyválet plát na nohavici. Směs nalít do těsta a zabalit do nohavice. Nakonec nohavice potřít rozpuštěným máslem a dát péct 20 minut z každé strany na 200°C.

![Slaný závin](images/slany_zavin.jpeg)

## Špagety Carbonara

* Půl paličky česneku
* 10 dkg slaniny
* 300g špaget
* 2 vejce
* smetana na šlehání
* parmazán
* sůl, pepř, muškátový oříšek

Dát vařit vodu na špagety a pořádně osolit. Jakmile voda vře, přidat špagety. Slaninu a česnek nakrájet na kostičky, slaninu dát smažit na pánev. Nastrouhat parmazán a v misce ho rozmíchat s vejcem a šlehačkou. Dochutit pepřem a přistrouhat k tomu trochu muškátového ořechu. Pár minut před tím, než budou špagety přídat ke slanině česnek s dostatkem oleje, aby se nepřipálil. Špagety po slití přidat na pánev ke slanině a česneku, pořádně promísit a poté celou pánev odebrat z plamene. Přilít směs smetany, vejce a ostatního do špaget a pořádně promíchat.

## Utopenci

* Špekáčky s vysokým obsahem masa
* Cibule (cca 1 per 5 špekáčků)
* Nakládaná paprika (nebo chilli paprika - dle chuti)

Lák

* Lžička hořčičných semínek
* Lžíce cukru krystal
* 10 kuliček pepře
* 5 kuliček nového koření
* 4 bobkové listy
* Ocet

Dle nádoby a počtu špekáčků odměřit přibližně kolik bude potřeba octa. Špekáčky nechat aspoň hodinu odležet v teple a pak z nich stáhnout střívko. Koření i s octem dát do rendlíku a dát vařit (během vaření rozmíchat cukr). Špekáčky přeříznout napůl a cibuli nakrájet na tenká kolečka. Papriky nakrájet na tenké proužky. Pak vše naskládat do sklenice - na dno naskládat vrstvu cibule, pár proužků paprik, vrstvu špekáčků a pořádně upěchovat. Proces opakovat, dokud sklenice nebude plná. Uvařený lák nechat lehce schladnout a pak nalít do sklenice až po okraj. Sklenici zadeklovat a dát minimálně na týden dát do chladu.

![Utopenci](images/utopenci.jpeg)

# Dezerty

## Belgické vafle

* 180 g hladká mouky
* 3 ks vajec
* 7 lžic rostlivného oleje
* 150 ml mléka
* 2 lžíce cukru
* 2 lžičky kypřáku
* skořice
* špetka soli na sníh

Smíchat suché přísady. Z bílků ušlehat sníh. K suchým přísadám přidat žloutky, olej a mléko a vyšlehat těsto. Přidat sníh a promíchat stěrkou (nešlehat).

Rozehřát vaflovač a potřít plotny olejem. Péct cca 5-7 minut.

![Belgické vafle](images/vafle.jpeg)

## Brownies

* 125g cukr krystal
* 300g čokolády (ideálně 70% obsah čokolády)
* 4 vejce
* 100g mouka
* lžíce kypřícího prášku
* 125g másla

Na vodní lázni rozpustit máslo a v něm čokoládu. Vejce šlehat, dokud se na povrchu neobjeví lehká pěna a hmota nezesvětlá. Pak přidat cukr a pokračovat v mixování. Po několika minutách mixování opatrně přilít k rozpuštěné čokoládě, pořádně promíchat. Poté přidat mouku promísenou s kypřákem a promixovat do kompaktního těsta.

Pečící formu vyložit pečícím papírem, vlít těsto a dát péct aspoň na 30 minut na 180°C.

![Brownies](images/brownies.jpeg)

## Krtkův dort

TODO

## Medovník

TODO

![Medovník](images/medovnik.jpeg)

## Mramorové řezy

Těsto

* 2 hrnky polohrubé mouky
* 1 hrnek moučkového cukru
* 0.75 hrnku oleje
* 2 lžíce kakaa
* 2 vejce
* 1 hrnek mléka

Náplň

* 500 g tvarohu
* 2 sáčky práškového vanilkového pudingu
* 1 hrnek krystalového cukru
* 1 hrnek mléka
* 2 vejce

Přísady na těsto nejprve promíchat lžicí a pak promixovat. V jiné nádobě vypracovat náplň stejným způsobem. Do vymazané pečící nádoby nalít nerovnoměrně obě těsta a vidličkou zhlekha promíchat. Péct 20-30 minut na 200°C.

![Mramorové řezy](images/mramorove-rezy.jpeg)